# -Περιγραφή
Η τεχνητή νοημοσύνη και η μηχανική μάθηση έχουν αναδειχθεί σε τεχνολογίες αιχμής με ευρεία εφαρμογή στην καθημερινότητα. Ένας τομέας εφαρμογής τους είναι τα δυναμικά γραφήματα, τα οποία αναπαριστούν σχέσεις μεταξύ οντοτήτων σε διαφορετικά χρονικά σημεία, με στόχο την ανίχνευση ανωμαλιών, δηλαδή την αναγνώριση ασυνήθιστων προτύπων που αποκλίνουν από τους αναμενόμενους κανόνες. Η παρούσα εργασία εξετάζει τη χρήση των μοντέλων DyGED και των παραλλαγών του (DyGED-CT, DyGED-NL, DyGED-NA) για την ανίχνευση γεγονότων σε δυναμικά γραφήματα, αξιοποιώντας τόσο χρονικά όσο και δομικά χαρακτηριστικά. Αρχικά, τα μοντέλα αναλύονται και εκτελούνται σε τυχαία γραφήματα , στη συνέχεια αξιολογούνται σε συγκεκριμένα σύνολα δεδομένων, τα οποία προέρχονται από τις προτεινόμενες βάσεις δεδομένων των δημιουργών του άρθρου, καθώς και από τις δικές μας δημιουργίες μέσω της βιβλιοθήκης RDyn. Η ανάλυση των αποτελεσμάτων δείχνει ότι το μοντέλο DyGED κατατάσσεται συνεχώς μεταξύ των δύο καλύτερων μοντέλων σε κάθε περίπτωση, σε σύγκριση με τις παραλλαγές του. Αν και οι παραλλαγές του DyGED παρουσιάζουν καλή απόδοση, το βασικό μοντέλο ξεχωρίζει για την σταθερότητα και την αξιόπιστη υπεροχή του σε σχέση με τις υπόλοιπες εκδόσεις

# -Σημειώσεις
Για τη λήψη των απαραίτητων αρχείων, όπως τα σύνολα δεδομένων NYC Cab και Twitter Weather, καθώς και τα αρχεία models.py και layers.py, μπορείτε να μεταβείτε στο [DyGED Repository](https://github.com/mertkosan/DyGED/blob/main/README.md).
